
אני הח"מ מצהיר בזאת:

1. הנני קבלן רשום ובתוקף ע"פ תקנות מדינת ישראל.  
2. הנני בעל המקצועיות, הכישורים והניסיון לביצוע העבודה כפי שהוסכם בחוזה התקשורת.  
3. הנני מתחייב בזאת לעבוד על פי פקודת הבטיחות בעבודה – תש"ל 1970, ולנקוט במירב האמצעים לשמירה על הבריאות והבטיחות של העובדים ובסובבים.  
4. במידה ואבצע עבודה בגובה אני מתחייב לנהוג על פי הרשום בתקנות הבטיחות בעבודה (עבודה בגובה) תשס"ז 2007 לרבות קיום תעודת עובד גובה מוסמך ושימוש בציוד מגן אישי מתאים.  
5. אתעדכן בדבר הסיכונים במקום העבודה לרבות נוהלי המקום.  
6. אני מצהיר שאני ועובדי עברנו בדיקה של היעדר עבירות מין ונמצאנו ראויים לעבוד במוסדות חינוך.  
7. אני מתחייב להדריך את עובדיי לפי חוק ארגון הפיקוח על העבודה 1954 בדבר מסירת מידע והדרכת עובדים תשמ"ד 1984 והעתק מרשימת העובדים יועבר למזמין העבודה.  
8. לפקח על עובדיו ונציגים מטעמו, לנהוג בהתאם להוראות הבטיחות.  
9. לספק ולוודא את השימוש בציוד מגן אישי ולבוש בטיחותי של העובדים המתאים לסוג העבודה.  
10. לספק כלים, ציוד ואביזרים תקינים ותקניים, כולל סולמות ופיגומים.  
11. חובה על הקבלן/מנהל העבודה לדווח בכתב למזמין העבודה על כל תאונת עבודה או על כל אירוע מסוכן.  
12. כל כלי מכני הנדסי כגון: כלי הרמה, אביזרי הרמה, מנוף וכד', יהיו תקינים ובעלי רישיון בתוקף.  
13. הקבלן מתחייב לבדוק את רישוי הכלים טרם כניסתם לכפר וכן מתחייב הקבלן שבביצוע העבודות לא ייעשה שימוש כלשהו בכלי מכני הנדסי שאינו בעל רישוי תקף או שאינו תקין.  
