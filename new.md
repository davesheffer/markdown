
בין הצדדים
----------

### 1\. החברה

**שם החברה:** בן בטחון (1989) בע"מ

**ח.פ.:** 51-141715-6

**כתובת:** רח' המסגר 14, אזה"ת הישן, נתניה

### 2\. העובד

**שם העובד:** {Name} {LastName}

**ת.ז.:** {ID}

**כתובת:** {EventForm_16_H2_F2} {EventForm_16_H2_F3}, {EventForm_16_H2_F1} {EventForm_16_H2_F4}.

* * *

רקע ההסכם
---------

*   העובד פנה לחברה וביקש לעבוד בשמירה/אבטחה במתקנים בהם החברה מספקת שירותי שמירה ואבטחה.
*   הצדדים מעוניינים למסד את התקשרותם על בסיס מסמך אישי ומיוחד זה.

* * *

הסכם הצדדים
-----------

### 1\. כללי

1.1 המבוא להסכם מהווה חלק בלתי נפרד ממנו.

1.2 כותרות הסעיפים נועדו לנוחות בלבד ואינן משפיעות על פירוש ההסכם.

1.3 ההסכם הינו אישי ומיוחד ומסדיר את היחסים בין החברה לעובד.

1.4 כל התייחסות בלשון זכר תכלול גם את הלשון הנקבה.

### 2\. תפקיד, התחייבויות והצהרות העובד

2.1 העובד יועסק כשומר/מאבטח במוסדות חינוך או בכל תפקיד אחר שיוטל עליו. החברה שומרת לעצמה את הזכות לנייד את העובד בין אתרי שמירה, להעסיקו במספר אתרים או להעבירו למזמין שירות שונה – מכל סיבה שהיא והדבר לא יהווה הרעה בתנאי ההעסקה.

2.2 העובד מצהיר כי אין לו רישום פלילי, ולא מתנהל כנגדו הליך פלילי. עליו ליידע את החברה מיד עם פתיחת הליך פלילי או זימון לחקירה.

2.3 העובד מצהיר שמצב בריאותו תקין ואינו סובל ממחלה, הפרעה נפשית או כל בעיה רפואית המונעת ממנו לעבוד. יודיע על כל שינוי במצבו הבריאותי, ובמיוחד במצבו הנפשי. באופן המיידי.

2.4 במקרה של מסירת פרטים כוזבים, לא מלאים או מוטעים לגבי מצב בריאותו או עברו הפלילי, או אי עדכון החברה במקרה של שינוי מהותי – הדבר ייחשב להפרה יסודית והחברה רשאית לסיים את העסקתו באופן מיידי, מבלי לפגוע בסעדים נוספים.

2.5 העובד מאשר כי הוא בעל הידע, המיומנות והניסיון הנדרשים לביצוע תפקידו, ועליו להכיר את תקנון העבודה, הנספח א' ואת הנהלים במקומות העבודה. העובד מתחייב למלא את תפקידו באופן איכותי, במסירות ובנאמנות.

2.6 העובד יהיה כפוף להוראות מנהלו (מר/גב' {GeneralKit_Manager}) וכל מי שהחברה תורה להיות כפוף לו לרבות מזמין העבודה, ומתחייב למלא הוראות אלו בקפדנות.

2.7 העובד מודע לכך שהוא כפוף לביקורת החברה, מזמין העבודה, משטרת ישראל, משרד החינוך והתרבות וגורמים נוספים, ועליו לפעול בהתאם להוראותיהם.

2.8 העובד מאשר כי הלקוח רשאי להורות על הפסקת עבודתו בכל עת מכל סיבה שהיא, והוא מתחייב לא להתנגד לכך ולעבור למקום עבודה אחר.

2.9 העובד מתחייב להתייצב לעבודה בזמן, לבוש במדי החברה ולשאת את הציוד הנדרש. החברה רשאית לנכות או לקזז משכרו נזקים והוצאות שנגרמו עקב התנהלותו, בכפוף לדין.

2.10 העובד מתחייב להתנהל בנימוס ובכבוד, ולא לעסוק בפעילויות שאינן קשורות לעבודתו במהלך המשמרת.

2.11 העובד מתחייב שלא לקבל תשלום או טובת הנאה מצד שלישי – בין אם באופן ישיר או עקיף – הקשורים לעבודתו, אחרת הדבר ייחשב להפרה יסודית והחברה תהא זכאית לנכות סכומים אלו משכרו של העובד.

2.12 העובד מתחייב לשמור על תקינות הציוד והמדים שיקבל ולהחזירם נקיים ותקינים עם סיום עבודתו. (עלויות הביגוד והציוד מפורטות במסמך.) כמו כן, לפצות את החברה בגין כל נזק שייגרם לה והוא מיפה את כוחה לקזז או לנכות משכרו, בכפוף להוראות הדין, את הסכומים אותם יהוב לחברה.

2.13 העובד מתחייב לשמור על הנשק והמחסניות שיינתנו לו, לאחסנם במקום בטוח ולטפל בהם בהתאם לחוק ולנהלי משטרת ישראל.

2.14 העובד מתחייב לחדש את רשיון הנשק בהתאם להוראות החוק.

### 3\. תקופת ההעסקה והיקפה

3.1 החברה אינה מתחייבת להעסיק את העובד לתקופה קצובה. עם זאת, לאור ההשקעה בהכשרתו ובידע המוענק לו, העובד מתחייב שלא להתפטר או לגרום לפיטוריו לפני השלמת תקופה של 10 חודשים מלאים (מיום תחילת העבודה או ביצוע ההכשרות, לפי המאוחר מביניהם).

3.2 העובד מתחייב לעבוד חמישה ימים בשבוע או לפי דרישות החברה, כאשר שבוע עבודה רגיל הוא 42 שעות. שעות העבודה, משמרות ומיקומי העבודה עשויים להשתנות מעת לעת בהתאם לשיקול הדעת של החברה או דרישת הלקוח. שינוי זה לא יהווה הרעה בתנאי ההעסקה.

3.3 העובד יהיה זמין גם מעבר למכסת השעות ובמקרה של עבודה בשעות נוספות – ישולם לו התגמול כדין.

3.5 יום המנוחה השבועי הוא שבת, כאשר על פי החוק לפחות 36 שעות רצופות בשבוע מהוות מנוחה.

3.6 לעובד חל איסור לעבוד בשעות נוספות, אלא אם קיבל אישור בכתב מהחברה.

3.7 העובד מודע לכך שאסור לעבוד 7 ימים ברצף, לא לעבור 12 שעות ביום או 58 שעות שבועיות, וכן להגבלת עבודה בלילה יותר משבוע אחד בתוך שלושה שבועות – הפרה תגרור הליכים משמעתיים כולל פיטורים.

### 4\. משכורת

4.1 תמורת עבודתו,באתר {GeneralKit_Site} {GeneralKit_Station} ישולם לעובד סך {GeneralKit_Wages} ש"ח ברוטו לשעת עבודה. העובד הוא עובד שעתי והתשלום יתבצע לפי שעות העבודה בפועל, בכפוף לאישור ביצוע השעות באמצעות שעון נוכחות או אמצעי טכנולוגי אחר. העובד מתחייב לבצע חתימה אישית ולדווח על שעות עבודה אותנטיות.

4.2 עבור עבודה בימי מנוחה או חג – יתווספו 50% מעל השכר הרגיל. במידה והעובד אינו מעוניין לעבוד בימי חג, עליו להודיע בכתב לפחות 30 ימים מראש.

4.3 המשכורת תשולם במועד הקבוע בחוק, ולא יאוחר מה-9 לחודש עבור חודש העבודה הקודם.

4.4 למשכורת יתווספו תוספות יוקר בהתאם להסכמים בין לשכת התיאום של הארגונים הכלכליים לבין ההסתדרות.

4.5 כל התשלומים (משכורת ותמורות נוספות) הם לפני ניכוי מסים ותשלומי חובה אחרים לפי דין.

### 5\. חופשה שנתית, דמי הבראה, הפרשות לקרן פנסיה, לקרן השתלמות והחזר הוצאות נסיעה

5.1 העובד יהיה זכאי לדמי חופשה בהתאם לחוק. החופשה תתואם מראש בהתאם לצרכי החברה. יתרות חופשה שלא נוצלו ימחקו ולא יהיו ניתנות לפדיון.

5.2 העובד יהיה זכאי לדמי הבראה כדין.

5.3 העובד יהיה זכאי להפרשות לקרן פנסיה ולקרן השתלמות לפי דין.

5.4 העובד יקבל החזר הוצאות נסיעה בתחבורה ציבורית, עד לתקרה הקבועה בצו ההרחבה הכללי, ובמקרה שהחברה מספקת הסעה – לא יהיה זכאי להחזר.

### 6\. הכשרה, מטווחים וימי רענון

6.1 העובד מתחייב להשתתף בימי רענון, אימונים או השתלמויות בהתאם לדרישות החברה, כאשר עליו לקבל שכר עבור ימי ההשתתפות.

6.2 אי הגעה לימי רענון, אימונים או השתלמויות תיחשב להפרת משמעת, ותגרור חיוב בעלות הימים ואף הליכים משמעתיים. התנהלות זאת עלולה להיחשב כזניחת עמדה.

6.3 העובד יעבור קורס הכשרה לצורך תפקידו כמאבטח מוסדות חינוך/רמה א'/מתקדם ב'/בודק לא חמוש/נשיאת נשק.

6.4 העובד מתחייב להודיע לחברה לפחות 72 שעות מראש במקרה של ביטול יציאתו לקורס, להשתלמות או לרענון.

6.5 בטרם וכתנאי יציאתו לקורס, העובד יעבור בדיקת פסיכולוג על חשבונו ויציג אסמכתא לכך. במידה ויחל לעבוד בחברה, תינתן לו החזר של מחצית מעלות הבדיקה (300 ₪). ביצוע בדיקה יהא באחריותו ועל חשבונו, כקבוע בחוק כלי ירייה (תיקון מס' 17), התשע"ד - 2014.

6.6 לחלופין, לפי בחירת העובד, החברה תממן את עלות הבדיקה במלואה כהלוואה, והחלק מהעלות (300 ₪) ייקוזז עם התחלת העבודה.

6.7 אם העובד לא יחל עבודה, ייכשל בבדיקה או לא יקבל את תעודת הרשאה עפ"י חוק – יחוייב לשלם את מלוא עלות הבדיקה (600 ₪) בתוך 14 יום.

6.8 העובד מאשר כי החברה רשאית לקזז את עלות הבדיקה מכל תשלום או זכות לה יהא זכאי מהחברה.

6.9 במקרה שהעובד לא ישלם את חובו, החברה רשאית לתבוע את הסכום במלואו.

### 7\. סיום תקופת ההעסקה

7.1 החברה רשאית להפסיק את עבודתו של העובד בכל עת, בהתאם לחוק.

7.2 החברה רשאית לבטל את ההסכם ולפטר את העובד ללא הודעה מוקדמת וללא תשלום פיצויי פיטורים (מלאים או חלקיים) במקרים של:

*   ביצוע עבירה פלילית או מעשה שיש בו קלון, מרמה, גניבה, תרמית, מעילה, או הפרת נאמנות.
*   התרשלות חמורה בתפקיד, כולל התרשלות בנהלי אחזקת הנשק, נטישת אתר שמירה, אי התייצבות למשמרת או שינה במהלך המשמרת, וכן ביטול או אי חידוש רישיון הנשק ע"י הגורמים המוסמכים.

7.3 במקרה של התפטרות ללא מתן הודעה מוקדמת מלאה, החברה רשאית לנכות מהשכר סכום השווה לשכר עבור תקופת ההודעה שלא ניתנה.

7.4 עם סיום ההעסקה, העובד יעביר את תפקידו למי שתורה החברה באופן מסודר וימסור את כל המסמכים, המידע והחומרים שהיו ברשותו.

### 8\. שמירת סודיות ואי תחרות

8.1 העובד מתחייב לשמור בסודיות את כל המידע שהגיע אליו מהחברה, מהלקוח ומגורמים נוספים – כולל מידע על שיטות עבודה, עלויות, תנאי העסקה ונתונים על הלקוח ואתר השמירה.

8.2 העובד לא יעבוד בחברת שמירה/אבטחה אחרת או כשומר באופן פרטי במהלך העסקתו בחברה.

8.3 במהלך תקופת ההעסקה ושנה לאחריה, העובד מתחייב שלא לעבוד אצל לקוחות החברה או בכל גורם הקשור בקשר עסקי עם החברה.

### 9\. הפרת ההסכם

9.1 לאור המשאבים המושקעים בעובד, הידע הניתן לו והתחייבות החברה מול לקוחותיה, העובד מתחייב לעבוד לפחות 10 חודשים מיום תחילת עבודתו/ביצוע ההכשרות (לפי המאוחר מביניהם). אי עמידה בתנאי זה תיחשב להפרה יסודית.

9.2 אי השלמת הקורס, כישלון בו, או אי הגעה לקורס עם הודעה מוקדמת של 72 שעות מראש ייחשבו להפרת ההסכם וימנעו את זכאות העובד לעבודה בחברה.

9.3 במקרה בו לא יאושר העובד לשאת נשק ע"י הגורמים המוסמכים או יילקח ממנו רשיון הנשק, לא יוכל להמשיך לעבוד – דבר שייחשב להפרה יסודית.

9.4 במקרה של הפרת ההסכם, העובד ישלם לחברה פיצוי מוסכם כפי שמפורט בנספח ב'.

9.5 אם העובד לא ישלם את הפיצוי, החברה רשאית לתבוע את הסכום במלואו.

### 10\. כללי

10.1 החברה זכאית לקזז משכר העובד סכומים הקשורים להודעה מוקדמת, נזקים, אי השבת ביגוד/ציוד – בכפוף לכל דין.

10.2 ההסכם מותנה בהצלחת העובד בקורס ההכשרה ובדיקת הפסיכולוג, בדיקת פוליגרף,בדיקת מהימנות, מהימנות תעסוקתית או כל בדיקה אחרת הנדרשת ע"י החברה או לקוחותיה לצורך הליכי המיון והקבלה לעבודה.

10.3 ככל שהעובד לא יעבור בהצלחה את אחת הבדיקות/הכשרות או לא יעבור את הליכי המיון הנדרשים ע"י החברה, מכל סיבה שהיא, הסכם זה לא ייכנס לתוקף ויהא בטל ומבוטל.

10.4 הוראות ההסכם אינן פוגעות בזכויות העובד לפי חוק, צו הרחבה או הסכם קיבוצי.

10.5 הסכם זה מהווה הודעה לעובד בנוסף לפירוט תנאי העבודה שתימסר לו עפ"י חוק.

10.6 העובד מאשר כי קרא והבין את ההסכם, והוסבר לו בשפה מובנת על ידי מפקחו הישיר (מר/גב' {GeneralKit_Manager}), והוא מסכים לכל האמור בו.

לראיה, באו הצדדים על החתום:

