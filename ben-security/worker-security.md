מסמך זה מרכז את עיקרי כללי הבטיחות עבור כלל עובדי חברת האבטחה.  
מטרתו להבטיח סביבת עבודה בטוחה, מניעת תאונות ושמירה על חיי אדם.  

על כל עובד להכיר את ההנחיות, לפעול לפיהן ולדווח על כל מפגע או אירוע חריג באופן מידי.

---

## 1. בטיחות בדרכים – שמירה על חיי עובדים ומשתמשי דרך

בנסיעה לאתר הלקוח או משרדי החברה ובחזרה, או בעת ביצוע משמרת כנהג סיור, הנך נדרש לנהיגה בטוחה ולהישמע להוראות החוק.

### הנחיות מרכזיות:
- עירנות הינה תנאי בסיסי – הקפד על שינה מספקת לפני כל נהיגה  
- אין לבצע שימוש בטלפון הנייד בזמן נהיגה (למעט דיבורית)  
- חובה לחגור חגורת בטיחות לכל הנוסעים  
- יש להתאים את מהירות הנסיעה לתנאי הדרך והאתר  
- לפני נסיעה יש לבדוק: אורות, בלמים, דלק וציוד חירום  
- יש להימנע מנסיעה לאחור אלא אם קיימת ראות מלאה או אדם מכוון  
- בעת סיור רגלי יש ללכת בשוליים ובאזורים מוגנים  
- נהיגה ברכב סיור מחייבת מילוי טופס העברת משמרת באפליקציית **איזיגארד**

---

## 2. ציוד מגן אישי – בסיס לעבודה בטוחה

עם הגעתך למשמרת וודא שברשותך כלל הציוד הנדרש ושהוא תקין.  
זכור: מדי החברה הם סימן ההיכר והזיהוי שלך כאיש אבטחה ומהווים ערובה לבטיחותך בעת אירוע.

### הנחיות מרכזיות:
- יש לנעול נעלי עבודה תקניות לאורך כל המשמרת  
- חובה ללבוש מדים מלאים: מכנס ארוך, חגורה וחולצה ייצוגית  
- ניתן להשתמש בציוד מגן נוסף (כפפות, מסכות, אפוד זוהר) בהתאם להנחיות האתר  

---

## 3. סביבת עבודה בטוחה

שמירה על סדר וניקיון היא חלק מרכזי ביצירת סביבת עבודה בטוחה.

### הנחיות מרכזיות:
- יש להקפיד על סביבה נקייה, יבשה ומסודרת  
- יש לוודא שמעברים ומסדרונות פנויים  
- יש לוודא גישה חופשית לארונות חשמל ולעמדות כיבוי אש  
- יש לוודא שעמדת העבודה, הכיסא והשולחן תקינים ובטוחים  
- יש לדווח על כל מפגע בטיחותי (חשמל חשוף, נזילות, מבנה רעוע וכד’)

---

## 4. חשיפה לחומרים מסוכנים

בעמדות מסוימות תיתכן חשיפה לחומרים מסוכנים (חומ"ס).

### הנחיות מרכזיות:
- עבודה בסמיכות לחומרים מסוכנים מחייבת הדרכה ייעודית טרם הצבה  
- במקרה של מגע בעור או בעיניים – שטיפה של 15 דקות, פינוי לטיפול רפואי ודיווח  
- בזיהוי דליפה: יש לסגור את האזור, להתרחק ולדווח  
- אין ליזום מענה לאירוע חומ"ס ללא הדרכה ואמצעים מתאימים  

---

## 5. תנועה במרחב והרמת משאות

### הנחיות מרכזיות:
- יש לאחוז במעקה בעלייה וירידה במדרגות  
- אין לרוץ במדרגות או בשטחי עבודה  
- יש לבקש עזרה בהרמת משאות כבדים  
- יש לנקוט זהירות בקרבת כלי רכב וציוד תפעולי  

---

## 6. הכרת האתר ודרכי חירום

הכרת סביבת העבודה חיונית להתמודדות עם מצבי חירום (רעידת אדמה, שריפה, ירי טילים וכד’).

### הנחיות מרכזיות:
- חובה להכיר מסלולי מילוט, מיקום מטפים ומרחבים מוגנים  
- אין להיכנס לאזורים מסוכנים או חשוכים ללא הרשאה או ציוד מתאים  

---

## 7. בטיחות חשמל

ציוד חשמלי לא תקין מהווה סכנה מיידית.

### הנחיות מרכזיות:
- אין להשתמש בציוד עם חיווט חשוף או שברים  
- אין להפעיל ציוד חשמלי בידיים רטובות  
- אין לבצע תיקוני חשמל – רק חשמלאי מוסמך  
- יש להקפיד שכבלי חשמל יהיו מסודרים וללא סכנת מעידה  

---

## 8. בטיחות באש

מוכנות לאירוע אש מתחילה בשגרה בטוחה.

### הנחיות מרכזיות:
- הימנע מהדלקת אש חיה בכלל אתרי הלקוח  
- התריע על חומרים דליקים או ריח גז  
- הכר את מערכות ההתרעה והגילוי באתר  
- במקרה של דליקה: התרחק, בידוד אזור, הזעקת כוחות והצלת חיים  
- אין להשתמש במים לכיבוי אש חשמלית, שמן או חומרים דליקים  

---

## 9. התחמשות ונשיאת נשק

נשיאת נשק חם מחייבת הדרכת בטיחות מלאה ע"י בעל רישיון מיוחד בארגון.  
מסמך זה **אינו** מהווה חלופה להדרכת נשק.

---

## סיכום

- בטיחות היא אחריות משותפת ומתחילה בכל אחד מאיתנו  
- דיווח מוקדם על מפגע מונע תאונה ושומר על חיי אדם  
- עירנות, מקצועיות ואומץ לדווח – הם הכלים החשובים ביותר  
- כאיש אבטחה הנך נדרש להוות דוגמה ומופת בכל סביבת עבודה  

---

## הצהרת העובד

אני החתום מטה מצהיר בזאת כי:

1. אני בקיא ומבין את הוראות הבטיחות הכלליות והייעודיות לתפקידי  
2. קיבלתי תמצית מידע בכתב בשפת אימי  
3. אני מכיר ומבין את הסיכונים הנוגעים לעבודתי  
4. ידועים לי האמצעים למניעת פגיעה בבריאותי  
5. אני מתחייב לפעול לפי כל הוראות העבודה והבטיחות  
