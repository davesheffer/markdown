
## הנחיות בטיחות \ אחסנת נשק והוראות פתיחה באש למורשה \ מאבטח

התייחס אל הנשק תמיד כאילו מצוי כדור בקנה, המורשה המחזיק בנשק אחראי לו באופן אישי,
נשק יאובטח תמיד ע"י כבל אבטחה, מחוץ לשעות העבודה יאוחסן הנשק בכספת בהתאם
להנחיות המשטרה ובעל הר ישיון המיוחד : המורשה \ המאבטח מתחייב ומצהיר בזאת כי בביתו
מותקנת כספת המקובעת היטב לקיר בטון \ רצפה באמצעות ברגי ג'מבו באופן המונע עקירתה ,
הכספת מותקנת במקום מוסתר המצוי בשליטתו וכי אין אפשרות גישה לנשק לאדם אחר מלבדו
לרבות יתר דיירי הבית , הנשק יאוחסן ויינעל בכספת מחוץ לשעות עבודתו , בעת חופשה יחזיר
המורשה את הנשק לבעל הרישיון המיוחד.

נשיאת הנשק ועבודה עימו מותרת למורשה במסגרת פעילותו בחברת 'בן בטחון ' , באתריה
המורשים בלבד ולצורך עבודתו בלבד. חל איסור על המורשה לעשות שימוש בנשק ו \ או לשאתו
לכל צורך אחר שלא עפ"י הנ"ל.

---

## הגדרות

• **סכנת חיים** – סכנה מיידית ומוחשית לחייו של אדם או סכנה לפגיעה חמורה ומיידית בשלמות גופו.  
• **נשק חם** – לרבות כלי ירייה ,רימון יד ,בקבוק תבערה , מטען נפץ.  
• **נשק קר** – לרבות סכין , פגיון , גרזן , אלות ומוטות מתכת.  
• **תקיפה** – פגיעה או ניסיון פגיעה פיזית בעובדי מערך האבטחה והמאובטחים.  
• **אמצעי תקיפה** – נשק או כלי רכב מתפרץ.

---

## דגשים

• פתיחה באש לעבר אדם \ תוקף תעשה בהתקיים כל התנאים המצטברים וההכרחיים
שלהלן :

א. המאבטח זיהה נשק ברשות התוקף.  
ב. המאבטח זיהה כוונה לתקיפה מצד אותו התוקף.  
ג. נשקפת סכנה מוחשית ומיידית לחיי המאובטחים או לחיי המאבטח.  
ד. נדרשת פעולה מיידית לשם הגנה על חיי המאובטחים.  
ה. אין דרך אחרת למנוע את הפגיעה למעט שימוש בכלי הירייה.

בהתקיים התנאים ההכרחיים הנ"ל יפעל המאבטח עפ"י ההנחיות הבאות :

א. יזהה בוודאות את התוקפים.  
ב. המאבטח יבצע את כלל הפעולות בנסיבות העניין על מנת לצמצם את הסיכון לפגיעה
במאובטחים לרבות צמצום טווח , שיפור עמדה , ירי מבוקר וכו'.  
ג. הירי יבוצע לעבר התוקף במטרה לנטרל אותו , כך שיימנע ממנו להשלים את ביצוע התקיפה.  
ד. יש להפסיק את הירי מיד כאשר חלפה סכנת החיים ויכולת הלחימה של התוקף נוטרלה.  
ה. בשוך הלחימה,ביצוע סריקות ע"י כלל המאבטחים באזור האירוע כנגד תוקפים נוספים ו \ או
חפצים חשודים \ מלכודים ואמל"ח שנשאר בזירה.

---

פתיחה באש תעשה רק כמוצא אחרון, לאחר שנשקלו ומוצו ככל הניתן דרכים חלופיות להדיפת התקיפה
בהתחשב בנסיבות האירוע כגון : ירי אזהרה \ הרתעה , שימוש בכח , איום בנשק וכל זאת בהתאם לשיקול
םעתו של המאבטח ובהתאם לנסיבות העניין . השימוש בנשק יהיה זהיר ויותאם לאיום הנשקף.

---

## תנאים לפתיחה באש  (רכב מתפרץ)

א. כלי הרכב זוהה ככלי רכב מתפרץ וזוהתה כוונת תקיפה.  
ב. כלי הרכב המתפרץ מעמיד בסכנת חיים את המאובטחים.  
ג. נדרשת פעולה מיידית למניעת סכנת חיים למאובטחים.  
ד. אין דרך אחרת למנוע את הפגיעה למעט שימוש בכלי הירייה.

### פעולה

התקיימו התנאים ההכרחיים הנ"ל , יפעל המאבטח עפ"י ההנחיות הבאות :

א. הירי יבוצע לעבר גלגלי הרכב כשכלי הירייה במצב ירי בודד לשם עצירת הרכב.  
ב. הפסקת הירי מיד כשפסק הצורך בכך.  
ג. לא הופסקה סכנת החיים \ אין זמן לירי לכיוון הגלגלים – יבוצע ירי מדויק לעבר נהג הרכב.  
ד. בכל מקרה על פי נסיבותיו יש לשקול אם ניתן למנוע או לעכב את קרות הסכנה ללא שימוש בירי.

---

המאבטח מצהיר כי קרא הבין ומתחייב לפעול עפ"י ההנחיות בנוהל 222.028.08 הוראות בטחון לנושאי כלי
ירייה והוראות פתיחה באש כולל נספחים א' ו ב' בנוהל.
